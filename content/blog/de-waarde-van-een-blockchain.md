---
title: "De Waarde Van Een Blockchain"
date: 2021-02-23T10:51:56+01:00
draft: true
slug: "de-waarde-van-een-blokchain"
description: ""
keywords: ["blockchain", "btc", "blog", "waarde", "geld"]
tags: ["blockchain", "financiën"]
math: false
toc: true
---

Je ziet duizelingwekkende bedragen als je op een website zoals [CoinMarketCap](https://coinmarketcap.com/ "CoinMarketCap") kijkt. Hier vind je een overzicht van de totale waarde die momenteel geïnvesteerd is per digitale valuta. 

Oftewel; de prijs keer de voorraad die in omloop is. Voor sommige digitale valuta leidt dit tot bizarre bedragen. 

Wat bezielt iedereen toch om zoveel fiat geld (Euro's, Dollars, etc.) om te zetten naar een digitale valuta? Is deze wel gerechtvaardigd? Is het mogelijk om te bepalen wat de daadwerkelijke waarde is van een digitale valuta op basis van de onderliggende blockchain? Of willen mensen alleen maar snel rijk kunnen worden met behulp van een "hippe trend" waar steeds meer mensen opspringen?

Ik wil graag stilstaan bij de monetaire zijde van blockchains. Kunnen we technologie als geld zien?

> **Disclaimer**: *in geen enkele vorm of hoedanigheid is dit bedoeld als financieel advies. In deze post geef ik mijn visie en som ik gedachten en feiten op om uitleg te geven over de ontwikkelingen op financieel gebied.*

## Het geloof in - en waarde van - geld

Elk geldsysteem is gebaseerd op geloof. Op het concept dat wij allemaal waarde zien in de valuta waar wij mee omgaan. Deels wordt het geforceerd door de overheid, je betaalt immers je belasting in euro's, doe je dit niet dan kom je in de problemen.

Maar we hebben een hele tijd ook zonder geld geleefd. Waarbij transacties bestonden uit het wisselen van goederen. Als je meer leest over het ontstaan van geld dan wordt er voornamelijk geschreven over de concept dat geld is ontstaan wegens problemen van het duiden en vastleggen van waarde.

Brood kunnen ruilen is leuk, maar het sparen van brood is na een week niet een lucratieve manier om waarde te duiden. Zo zijn er allerlei verschillende middelen geweest om dit te doen. Van kerven in stenen tot het daadwerkelijk gebruik maken van munten en hun waarde.

Het feit dat de waarde van geld enkel gebaseerd is op geloof en het afdwingen van dat geloof in de vorm van belastingen is niet altijd zo geweest.

## Tastbare waarde

Hier opperen mensen vaak het argument van de [**gouden standaard**](https://www.thebalance.com/what-is-the-history-of-the-gold-standard-3306136). Een manier om waarde van een geldsysteem te bepalen door een vaste hoeveelheid goud in beheer te hebben hiervoor. 

In een dergelijk systeem kan geld ingewisseld worden voor een bepaalde hoeveelheid goud waar de beheerder garant voor staat.

In begin jaren 30 veranderde dit echter in de tijd van [**"De Grote Depressie"**](https://www.britannica.com/event/Great-Depression). De volgende gebeurtenissen vinden allemaal in het jaar 1933 plaats:

1. In **Maart**: Roosevelt schort alle betalingsverplichtingen van banken op
2. In **April**: Roosevelt bevelt dat alle goudmunten en -certificaten ingerolen moeten worden voor geld
3. In **Mei**: de overheid heeft $300M aan goudmunten en $470M aan goudcertificaten verzameld
4. In **Juni**: VS "pauzeert" gouden standaard
5. In **1934**: De overheid verhoogt de goudprijs

Dit resulteerde in een **enorme hoeveelheid goud** in het bezit van de Amerikaanse overheid. Uiteindelijk gebruikt als middel om meer geld te introduceren in de maatschappij en daarmee De Grote Depressie te bestrijden.

In **1944** hebben "de meest ontwikkelde" landen een [**akkoord**](https://www.investopedia.com/terms/b/brettonwoodsagreement.asp) gesloten hun valuta te koppelen aan de dollar. Dit omdat de VS de grootste goudreserves had op dat moment. Zo werd het mogelijk om dat goud vervolgens als basis van de dollar aan te houden.

Begin **jaren 70** leidde dit tot problemen toen steeds meer landen - als gevolg van lokale inflatie - goud eisten in ruil voor de dollars die zij in bezit hadden. 

De toenmalige president van de VS nam een drastische maatregel in 1971, ookwel de [**Nixon shock**](https://isgeschiedenis.nl/nieuws/de-nixon-shock-america-first-in-de-jaren-70) genoemd, om geen dollars meer te wisselen tegen een vaste waarde in goud.

Hiermee nam de VS volledig afstand van de gouden standaard met als resultaat een **dollar als "wereldvaluta" zonder een achterliggende waarde in goud**.

De geschiedenis toont aan wat de drastische gevolgen kunnen zijn van **centrale partijen** die de mogelijkheid hebben om in te grijpen in deze complexe systemen.

## Polariserende wereldbeelden

Ook ons huidige systeem zit vol met **centrale partijen**. Zo zijn er **commerciële banken** die geld voor inwoners beheren en reguleren, **De Nederlandsche Bank** (DNB) die zich bezighoudt met de nationale rentevoet en een **Europees Centrale Bank** (ECB) die zich op Europees niveau over geldzaken ontfermt.

Deze laatste partij is tevens verantwoordelijk voor het reguleren van de hoeveelheid euro's die in omloop zijn. Ookwel **geldschepping** genoemd. Uiteraard komt er nog veel meer kijken bij het financiële ecosysteem in Europa maar het concept van gecentraliseerd besturen van een valuta is waarin fiat valuta en digitale valuta verschillend als dag en nacht.

Zoals je wellicht gelezen hebt in [mijn vorige blogpost](), is een blockchain decentraal van aard. Er is geen één partij alleen verantwoordelijk voor het draaiend houden van het netwerk. Vaak betekent dit dat de code van een blockchain transparant omschreven staat wat de regels en dus het beleid is van het gehele systeem.

Zo komt er geen centrale partij aan te pas die zich moet bezighouden van het reguleren van het netwerk. Nog belangrijker, **het is dus niet mogelijk eigenschappen van het systeem te reguleren, als dit niet vastgelegd staat in de code.**

In theorie kunnen de concepten elkaar vervangen, fiat- en digitale valuta. Ik zeg bewust in theorie omdat tot nu toe nog **geen één enkele blokchain alle facetten** van het huidige stelsel optimaal kan vervangen. Het gevolg hiervan is dat er vol overtuiging door beide partijen gelooft wordt in een toekomst waarin de één het aflegt tegen de ander.

Enerzijds hebben we een groep die vastzit in een huidige denkwijze, waarbij steeds een overtreffende trap toegepast wordt van bestaande concepten, zie bijvoorbeeld het [kwantitatieve verruimingsbeleid van de ECB](https://www.ecb.europa.eu/explainers/show-me/html/app_infographic.nl.html). Anderzijds hebben we een andere concept dat nog niet volwassen genoeg is om te gebruiken als een vervanger op globaal niveau.

Één ding dat zeker is; ons huidige systeem moet veranderen. Wat dat gaat zijn? Misschien een door de [ECB beheerde valuta](https://www.ecb.europa.eu/home/search/html/central_bank_digital_currencies_cbdc.en.html), een [ecosysteem aan verschillende decentrale platformen die in combinatie gebruikt kunnen worden](https://www.forbes.com/sites/philippsandner/2021/02/22/decentralized-finance-will-change-your-understanding-of-financial-systems/?sh=30378d675b52) of één valuta dat wereldwijd geaccepteerd en gebruikt gaat worden?

## Van een oud naar een nieuw standaard

Als de vereiste is dat er universeel gelooft moet worden in een middel. Er geen direct gekoppelde fysieke representatie hiervan hoeft te zijn om waarde te kunnen representeren. Zoals met de dollar. 

Waarom zou dit dan niet kunnen met een middel dat voorkomt uit de mogelijkheden die we vandaag om handen hebben?